# Johdanto ohjelmistorobotiikkaan

[![DOI](https://zenodo.org/badge/DOI/10.5281/zenodo.14528392.svg)](https://doi.org/10.5281/zenodo.14528392)

Tänne on koottu materiaali, joka toimii johdantona ohjelmistorobotiikkaan. Näkökulma ohjelmistorobotiikkaan on ohjelmistokehittäjän tai -suunnittelijan eli toteuttajan, ei esimerkiksi niinkään hyödyntäjän. Tavoitteena on, että tämän materiaalin läpikäynyt
- tietää, mitä ohjelmistorobotiikka tarkoittaa, mihin sitä käytetään ja mikä sen merkitys sekä suhde (generatiiviseen) tekoälyyn ja kielimalleihin on,
- tuntee ohjelmistorobotin käyttämiseen ja kehittämiseen käytettäviä ympäristöjä, teknologioita, ohjelmointikieliä, kehikoita ja kirjastoja, sekä
- osaa suunnitella ja kehittää eli ohjelmoida yksinkertaisia ohjelmistorobotteja ensisijaisesti välineellä, joka edellyää ohjelmointiosaamista sekä tietää, miten se eroaa matalan kynnyksen (no-code tai low-code) välineistä.

## Sisältö

Materiaali koostuu kalvoista, harjoituksista ja esimerkkiratkaisuista. Niitä käsitellään lyhyesti seuraavaksi.

### Kalvot

Kalvot ovat hakemistossa `materiaali` yhdessä tiedostossa sekä pdf- että PowerPoint-muodossa. Kalvot käsittelevät ohjelmistorobotiikan teemoja lyhyesti ja sisältävät linkkejä yksityiskohtaisempiin ulkoisiin materiaaleihin. Kalvoilta myös viitataan harjoituksiin siinä kohdassa, johon kukin harjoitus on ajankohtainen.

### Harjoitukset

Harjoitukset ovat hakemistossa `materiaali` yhdessä tiedostossa sekä pdf- että Word-muodossa. Jokaisessa harjoituksessa kerrotaan sen tavoite ja annetaan ohjeet. Myös harjoitukset sisältävät linkkejä ulkoisiin materiaaleihin, jotka yleensä käsittelevät harjoituksessa tarvittavia kirjastoja, välineitä tms. tai sisältävät tarkempia ohjeita. Harjoituksessa mainitaan myös, jos siihen on esimerkkiratkaisu tässä materiaalissa.

### Esimerkkiratkaisut

Osaan harjoituksista on esimerkkiratkaisu hakemistossa `esimerkkiratkaisut`. Harjoitukset kannattaa tehdä ensin itse ja verrata sitten omaa ratkaisua esimerkkiin. Harjoitukset on tehty Visual Studio Coden versiolla 1.94.2 ja siihen asennetulla Sema4.ai-laajennoksen versiolla 2.7.1.

## Tausta

Tämä materiaali on tuotettu osana Seinäjoen ammattikorkeakoulun Ohjelmistosuunnittelu-hanketta, jolle rahoituksen on myöntänyt Jatkuvan oppimisen ja työllisyyden palvelukeskus. Palvelukeskuksen tehtävänä on edistää työikäisten osaamisen kehittämistä ja osaavan työ-voiman saatavuutta sekä vastata nopealla toiminnalla työmarkkinoiden äkillisiin rakenne-muutoksiin. Palvelukeskuksen toimintaa ohjaavat opetus- ja kulttuuriministeriö sekä työ- ja elinkeinoministeriö.
